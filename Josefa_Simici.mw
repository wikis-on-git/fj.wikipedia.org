[[File:Joseph Smith, Jr. portrait owned by Joseph Smith III.jpg|thumb|300px|right|Josefa Simici]]

'''Josefa Simici'''

A dau vakaitikotiko mai [[Amerika]] o '''Josefa Simici''', na vanua duadua beka ga e vuravura ka a dau marautaki kina na galala ni qaravi Kalou ena gauna o ya. Oqo e dua na gauna ni yalovakanuinui ni bula vakalotu ena tokalau kei Amerika. O iratou na nona matavuvale
eratou matavuvale lotu ka ratou dau vaqara na dina ena veigauna e so. Ia e vuqa na italatala era tukuna ni tu vei ira na kosipeli dina. E gadreva tu o Josefa me kila “se matalotu cava e dodonu,” (Josefa Simici—Ai Tukutuku 1:18). A vakavuvulitaka na iVolatabu
“sa duabau ga na Turaga, sa duabau ga na vakabauta, sa duabau ga na veipapitaisotaki” (Efeso 4:5). A dau lakova o Josefa na veimataqali lotu, ia a veilecayaki voli ga ena vuku ni lotu me lewena. A qai vola kina vaqo e muri:
“Ia sa veilecayaki na noqu vakasama ena nodra veileti ka veisaqasaqa na veimatalotu; a sa dredre sara vua e dua na tamata gone vakataki au kau sega soti ni kilai ira vinaka na tamata kei na veika e vuqa e yaco tiko, meu kila se ko cei e dodonu kei cei e sega ni 
dodonu. . . .Ia ni sa veisaqasaqa tu vakaoqo na vunau, na vakasama ni tamata kei na nodra cikecike na veimatalotu, au sa kaya e lomaqu: A cava meu cakava? Na matalotu cava vei iratou oqo e dina; Eratou lasu taucoko li? Ke dua vei iratou e dodonu tiko, ia ko
cei, Au na kila beka vakacava?” (Josefa Simici—Ai Tukutuku 1:8, 10).
Ni vakasaqara tiko ena veimatavakabauta oqori na dina, a mani goleva kina o Josefa na iVolatabu me dusimaki koya. E wilika kina vaqo, “Ia kevaka sa lailai na vuku vua e dua vei kemudou, me kerea vua na Kalou, o koya sa solia vakalevu vei ira kecega na
tamata, a sa sega ni dauveivakadirideini; ka na soli ga vua” (Jemesa 1:5). Ena vuku ni vosa oqori, sa mani nanuma kina o Josefa me sa na kerekere vua na Kalou me baleta na veika me vakayacora. Ena vula itubutubu ni 1820 e a gole yani ki na dua na veikau voleka ka tekiduru ena masu. E qai vakamacalataka na veika a yaco:
“Ena gauna sara ga oqori au sa raica kina e cake e dua na duru bukawaqa, donuya tiko na uluqu; ni sa lako sobu tiko mai ka serauni au; ia sa sivia sara na ramase ni matanisiga.
. . . Ia ni sa mai toka e mataqu, au sa qai raica e rua na Tamata; ia na kedrau iserau kei na iukuuku sa sega ni vakamacalataki rawa; raica erau sa tucake tu ena maliwa lala donuya na mataqu. A sa kacivi au e dua vei rau, dusi koya na kena ikarua ka kaya: Oqo
na noqu Gone ni Toko. Mo rogoci Koya! (Josefa Simici—Ai Tukutuku 1:16–17).
Ena raivotu oqo, erau rairai kina vei Josefa Simici na Kalou na Tamana kei na Luvena o Jisu Karisito. Sa qai tukuna vei Josefa na iVakabula me kakua ni curuma e dua vei ira na matalotu oqori, ni “sa sega kece ni dina” ka “ni sa ka vakasisila e matana na nodra ivakarau.” E kaya kina, “Ni ra sa toro voleka vei au ko ira na tamata
oqo ena gusudra, ia na yalodra sa yawa tani vei au, era sa vakatavulica na ivunau ni tamata me ivakavuvuli va-Kalou; ia sa sega vei ira na kena kaukauwa” (Josefa Simici—Ai Tukutuku 1:19).
E dina ga ni levu na tamata vinaka era vakabauta na Karisito ka ra segata me ra kila ka vakavuvulitaka na nona kosipeli, e sega vei ira na taucoko ni dina se na dodonu ni matabete me ra veipapitaisotaki
ka qarava na veicakacaka tabu vakalotu ni veivakabulai tale eso. Era sa tu kina ena dua na ituvaki ni vukitani me vaka ni ra sa vakamuria ga na veitabatamata yadua na veika era a dau cakava na itabatamata e liu vei ira, ka oka kina na veisau ena ivunau kei na cakacaka tabu vakalotu me vaka na papitaiso. Me vaka e vakayacora na Kalou vei
[[Atama]], [[Noa]], [[Eparaama]], [[Mosese]], kei ira na parofita tale eso, a kacivi Josefa Simici me parofita ka vakalesuya mai vua ki vuravura na taucoko ni kosipeli.
Ni oti na nodrau rairai mai na Tamana kei na Luvena, era sa qai dau talai tale tiko mai na italai vakalomalagi, se o ira na agilosi, vei Josefa Simici kei Oliver Cowdery na nona itokani. A rairai mai o Joni na Dauveipapitaiso ka mai solia vei rau o Josefa Simici kei
Oliver Cowdery na Matabete i Eroni, ka oka kina na dodonu me qaravi kina na cakacaka tabu vakalotu ni veipapitaisotaki. Eratou a rairai talega mai o Pita, Jemesa, kei Joni (e tolu na iApositolo taumada i Karisito) ka mai solia na matabete i Melikiseteki kivei Josefa Simici kei Oliver Cowdery, ka vakalesuya mai kina na dodonu vata ga ka a soli vei iratou na iApositolo i Karisito ena gauna e liu. Ena dodonu ni matabete oqo, sa vakaroti kina o Josefa Simici me tauyavutaka tale na Lotu i Jisu Karisito e vuravura. A qai kaciva o Jisu Karisito e tinikarua na iapositolo mai vua.
Na gauna eda bula tiko kina oqo e dau vakatokai mai vei ira na parofita ni iVolatabu me iotioti ni gauna, na veigauna e muri, se na itabagauna taucoko ni gauna. Sai koya na gauna ni sa voleka me yaco na iKarua ni nona Lako Mai o Jisu Karisito. Sai koya na iotioti
ni itabagauna. Sai koya oqo na vuna e vakatokai kina na Lotu me Lotu i Jisu Karisito ni Yalododonu Edaidai.
E liutaka tiko na Lotu nikua e dua na parofita bula. Na parofita oqo, na Peresitedi ni Lotu i Jisu Karisito ni Yalododonu Edaidai, sai koya e vakadonui me isosomi kei Josefa Simici.
O koya vata kei ira na iApositolo ena gauna oqo, e rawa ni ra raica lesu na veivakadonui e dui soli vei ira me lesu tale ki vei Jisu Karisito ena veitabaki veimuri ka sega ni cavuka mai
vei Josefa Simici.

* [http://www.lds.org/languages/mainmenu/0,5362,88-41,00.html]

[[Category:Lotu i Jisu Karisito ni Yalododonu Edaidai]]

[[af:Joseph Smith]]
[[an:Joseph Smith, Jr.]]
[[ar:جوزيف سميث]]
[[ast:Joseph Smith (fíu)]]
[[bcl:Joseph Smith, Jr.]]
[[bg:Джоузеф Смит]]
[[bi:Josef Smit]]
[[ca:Joseph Smith]]
[[ceb:Joseph Smith, Jr.]]
[[cs:Joseph Smith]]
[[cy:Joseph Smith]]
[[da:Joseph Smith]]
[[de:Joseph Smith]]
[[en:Joseph Smith]]
[[eo:Joseph Smith]]
[[es:Joseph Smith (hijo)]]
[[eu:Joseph Smith (semea)]]
[[ext:Joseph Smith Jr.]]
[[fa:ژوزف اسمیت]]
[[fi:Joseph Smith]]
[[fr:Joseph Smith]]
[[fy:Joseph Smith]]
[[gd:Joseph Smith Jr]]
[[gl:Joseph Smith]]
[[haw:Josepa Samika]]
[[he:ג'וזף סמית' הבן]]
[[hr:Joseph Smith]]
[[hu:Joseph Smith]]
[[ia:Joseph Smith, Jr.]]
[[id:Joseph Smith, Jr.]]
[[ilo:Joseph Smith, Jr.]]
[[io:Joseph Smith, Jr.]]
[[is:Joseph Smith]]
[[it:Joseph Smith]]
[[ja:ジョセフ・スミス・ジュニア]]
[[jbo:djosef.smit]]
[[ko:조지프 스미스 2세]]
[[la:Iosephus Smith]]
[[lmo:Joseph Smith]]
[[lv:Džozefs Smits]]
[[mg:Joseph Smith]]
[[mwl:Joseph Smith Jr.]]
[[nl:Joseph Smith]]
[[no:Joseph Smith]]
[[oc:Joseph Smith, Jr]]
[[pam:Joseph Smith Jr.]]
[[pl:Joseph Smith]]
[[pt:Joseph Smith Jr.]]
[[ro:Joseph Smith, Jr.]]
[[ru:Смит, Джозеф]]
[[simple:Joseph Smith, Jr.]]
[[sk:Joseph Smith]]
[[sm:Iosefa Samita]]
[[sq:Joseph Smith]]
[[sv:Joseph Smith]]
[[sw:Joseph Smith, Kijana]]
[[szl:Joseph Smith]]
[[tl:Joseph Smith, Jr.]]
[[to:Siosefa Sāmita]]
[[tr:Joseph Smith, Jr.]]
[[ty:Iosepha Semita]]
[[uk:Джозеф Сміт]]
[[zh:約瑟·斯密]]
